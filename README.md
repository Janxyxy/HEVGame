Týmová domácí práce
Cílem 2-3členných týmů je vytvořit hru, která bude splňovat požadavky, ale zároveň v ní zapojíte také vlastní iniciativu a vlastní představivost. 
Většina týmů se skládá ze třech členů, doporučuji si tedy práci rozumně rozdělit. Někomu jde lépe grafika, někomu zase programování, někomu třeba game design, leadership nebo GIT. 
Název hry nechám na vás, stejně tak téma. 
Vytvořte hru na ohraničené rovné ploše (nevyužívejte terén, ale spíše plane). Pro příklad zvolím ovládání hloupého vysávacího robota, ale zvolte si téma, jaké chcete (slepec, auto…)
Má základní představa: Existuje robot, který se automaticky pohybuje jen směrem dopředu. Jakmile narazí na překážku, kousek couvne, otočí se o 90 stupňů doprava a pokračuje dále. 
Levely: V levelech se nachází překážky, ke kterým se robot chová pokaždé trochu jinak
•	Klasická překážka – náraz, couvnutí, otočení o 90° doprava, pokračování
•	Speciální překážka – při dotyku se restartuje level (pro vysavač např. díra)
•	Něco, co je potřeba posbírat – v případě vysavače například kousky smetí
•	Něco navíc – při sebrání speciálního předmětu nastane rychlostní boost (pro vysavač například baterka?)
•	Konec levelu – místo, kam má hráč dojít
GamePlay: Hráč hraje hru tak, že kliknutím na podlahu přidá na místo kliknutí klasickou překážku, jinak robot ovládat nejde.

Čas na vypracování bude cca 3 týdny (bude upřesněno), v průběhu těchto pracovních týdnů budou nějaké části hodin HEV vyhrazeny vašim otázkám, pokud byste se někde zasekli a potřebovali byste pomoc.
